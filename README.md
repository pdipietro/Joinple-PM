# Joinple-PM
# Joinple business and marketing management

## Breve Linea Guida:

Sono previsti quattro stati delle attività:
* Backlog => Elenco di tutte le attività inserite e non ancora in lavorazione
* In progress => Elenco attività in lavorazione;
* Ready => Elenco attività eseguite, ma da discutere e condividere; 
* Done=> Elenco attività terminate. 

Un limite fastidioso del prodotto è legato al fatto che, per ogni attività individuata, si può specificare solo il responsabile e non anche gli altri che parteciperanno allo svolgimento dell'attività. 
Per molte attività invece noi abbiamo previsto di collaborare in più persone. 
Al momento per risolvere questa esigenza ho ipotizzato che ogni attività vada splittata in N attività: 
* quella primcipale che è assegnata al responsabile; 
* altre N-1 attività, una per ogni persona che collabora; queste attività le chiamerei "Collaborazione a nome attività principale". 
In questo modo ognuno viene avvisato via mail quando gli altri pubblicano qualcosa al riguardo e la collaborazione viene facilitata.

Ad ogni attività vengono assegnate delle label con diversi significati:
* una che indica l'area tematica di svolgimento; al momento ne sono previste 4 che sono: company, fund rising, business development, marketing. 
* una che indica lo stato della lavorazione; quelle previste sono: ready, in progress, done, refused, removed;
* ci sono poi altre label per gestire situazioni particolari: duplicate, enhancement, question.

Al momento mi occupo io di questa attività di project management, a meno che qualcuno di voi non voglia e possa effettuarla.
Indipendentemente da chi abbia l'onere dell'attività di project management, tutti noi partecipiamo alla gestione del repository per cui tutti possiamo inserire nuove attività e, nel caso sia già concordato, anche assegnarle; diversamente le dovremo assegnare al project manager che se ne occuperà. Ognuno di noi, comunque, può decidere di svolgere le attività che crede ed assegnarsele, nel rispetto della suddivisione dei ruoli che ci siamo dati.

### Creazione e gestione attività
Il repository si può trovare all'indirizzo: https://waffle.io/pdipietro/Joinple-PM.
Ogni stato di lavorazione delle attività è rappresentato da una colonna.
Ogni nuova attività inserita viene automaticamente aggiunta nel Backlog.
Le attività si spostano tra le varie colonne facendo drag&drop.
Quando arriva il momento di svolgere un'attività, il responsabile dell'attività la sposta nella colonna In progress.
Quando l'attività è terminata e deve essere condivisa con gli altri, il responsabile la sposta nella colonna Ready.
Quando l'attività è anche stata condivisa e non necessita di ulteriori interventi, deve essere spostata nella colonna Done dal responsabile. Dopo una settimana le attività inserite in questo elenco vengono eliminate definitivamente automaticamente.

Spero di non aver dimenticato nulla. Buon lavoro!

